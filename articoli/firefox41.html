<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<div class="entry">
<p>
<img src="http://www.mozillaitalia.org/home/wp-content/uploads/2015/07/966px-Mozilla_Firefox_logo_2013.svg_-283x300.png" alt="Logo Mozilla Firefox" width="283" height="300" class="alignright size-medium wp-image-1748" />È disponibile la versione 41.0 di Firefox. Da mercoledì XX settembre è iniziata la distribuzione degli aggiornamenti automatici, Se <strong>Firefox</strong> non si è ancora aggiornato potete farlo manualmente seguendo le istruzioni riportate in <a <a target="_blank" href="http://mzl.la/152VFwM">questo articolo della KB Mozilla</a>.
</p>
<p>Di seguito alcune delle novità principali di questa versione, per un elenco completo fate riferimento alle <a href="https://www.mozilla.org/en-US/firefox/41.0/releasenotes/">note di versione</a> in inglese.</p>
<ul>
<li>La novità più importante riguarda i componenti aggiuntivi. D’ora in poi potranno essere installati solo i componenti aggiuntivi firmati digitalmente da Mozilla. Questa scelta è stata fatta per aumentare la sicurezza, impedendo l’installazione di componenti aggiuntivi poco affidabili. Per ulteriori informazioni sulla firma digitale dei componenti aggiuntivi fate riferimento a <a href="http://mzl.la/1J7Lcsp">questo articolo</a> di SUMO. Molte delle estensioni più popolari sono già state firmate digitalmente da Mozilla, nel caso qualche estensione che state utilizzando non sia ancora stata aggiornata potete chiedere sul nostro forum di supporto.</li>
<li>Da questa versione <strong>Firefox Hello</strong> includerà delle funzioni di messaggistica istantanea. Non avete mai utilizzato <em>Firefox Hello</em>? Beh, allora questo è il momento giusto per iniziare una conversazione con gli amici! :-) Per ulteriori informazioni potete fare riferimento a <a href="http://mzl.la/1ApHGC0">questo articolo</a> della Knowledge Base di Firefox, SUMo per gli amici.</li>
<li>Ottimizzata la decodifica delle immagini, questo consentirà di migliorare notevolmente le prestazioni, su alcuni dispositivi la velocità di caricamento risulta quasi doppia rispetto al passato, soprattutto durante lo scrolling delle pagine.</li>
<li><p>La risoluzione del <a href="http://bugzil.la/77999">bug. 77999</a>, aperto oltre 14 anni fa, consentirà, fra le altre cose, di <a href="http://mzl.la/1dyyyE4">ridurre notevolmente il consumo di memoria</a> del noto componente aggiuntivo Adblock Plus.
<p>Riassumendo a grandi linee, la risoluzione del Bug. 77999 introduce un <em>processor</em> comune a tutte le pagine per gestire le regole di stile condivise. Prima accadeva che per ogni documento si dovesse impegnare memoria per le regole di stile, anche nel caso queste regole fossero comuni a tutti i documenti, ora invece c’è un <em>processor</em> centrale a cui i documenti possono accedere per le regole di stile. Questo implica che per le regole comuni a tutti i documenti (come ad esempio le personalizzazioni in userContent.css, le regole applicate di default e le regole di Adblock) si faccia una sola allocazione anziché farne una per ciascun documento. Tenete presente che in una scheda ci possono essere più documenti, a seconda di quanti ne vengono richiamati tramite <code>iframe</code> (il caso tipico è rappresentato dai pulsanti di condivisione sui social). Mentre il contributo delle regole di default e delle, eventuali, personalizzazioni via userContent.css sono irrisori e trascurabili, il foglio di stile caricato da Adblock (sostanzialmente per nascondere i banner pubblicitari) è abbastanza grande e incide notevolmente sulla memoria utilizzata (per qualche dato e per approfondire l’argomento si faccia riferimento all’articolo di Nicholas Nethercote citato in precedenza).</p></li>
<li>Per quanto riguarda Account Firefox, ora è possibile aggiungere un’immagine al proprio profilo.</li>
<li>Ora alle applicazioni che utilizzano il protocollo <a href="https://it.wikipedia.org/wiki/WebRTC">WebRTC</a> (come ad esempio Firefox Hello) è richiesto il <a href="https://it.wikipedia.org/wiki/Forward_secrecy">Perfect Forward Secrecy</a> (PFS). Il <em>Perfect Fowrward Secrecy</em> protegge le proprie video chat non consentendo a un eventuale aggressore che dovesse appropriarsi della chiave privata del server di poter decifrare le chiavi generate per cifrare le singole conversazioni. <strong>Hello</strong> utilizza già il PFS, con questa modifica qualsiasi video chat basata su WebRTC è obbligata a implementarlo.</li>
<li>Migliorato il supporto IME (utilizzato per l’inserimento di caratteri orientali) nei sistemi Microsoft a partire da Windows Vista e successivi, grazie all’API <a href="https://msdn.microsoft.com/en-us/library/windows/desktop/ms629032%28v=vs.85%29.aspx">Text Services Framework</a> (TSF).</li>
</ul>
<p>Dal punto di vista degli sviluppatori web la novità più interessante è rappresentata dall’introduzione di un’API JavaScript mediante la quale è possibile, fra le altre cose, inviare del testo alla clipboard. Uno dei motivi per cui su molti siti si ricorre ancora alla tecnologia Adobe Flash è proprio per effettuare l’operazione di copia negli appunti (ad esempio su Github). Questa novità consentirà sempre più di abbandonare il plugin Flash e creare siti e applicazioni che sfruttino i soli standard web (HTML5, CSS e JavaScript). Per ulteriori informazioni su questa nuova API Javascript leggete l’articolo di Mozilla hacks “<a href="http://mzl.la/1hRAAlH">Flash free clipboard for the Web</a>”, qui di seguito un piccolo esempio.</p>
<input type="text" id="messagetoclipboard" value="Ciao da Firefox 41"/>
<button id="copytoclipboard" onclick="copyToClipboard(document.querySelector('#messagetoclipboard'));">Copia in clipboard</button>
<p>Qui un altro esempio che copia negli appunti il testo di questo articolo:</p>
<button id="copytoclipboard2" onclick="copyToClipboard(document.querySelector('.entry'));">Copia l’articolo nella clipboard</button>
<script type="text/javascript">
selectObjectContent = function(el){
		try{
		el.select(); // some elements have a .select() method to select text, for example input elements.
	}
	catch(e){
		var sel = window.getSelection();
		sel.removeAllRanges();
		var r1 = document.createRange();
		r1.setStartBefore(el);
		r1.setEndAfter(el) ;
			sel.addRange(r1);
	}
}

copyToClipboard = function(el){
	selectObjectContent(el);
	document.execCommand("copy");
}
</script>
<p>Per le altre novità riguardanti gli sviluppatori, oltre che alle note di versione in lingua inglese, vi rimandiamo agli articoli di <a href="https://hacks.mozilla.org/" title="hacks.mozilla.org">Moz Hacks</a> e <a href="https://developer.mozilla.org/it/Firefox/Releases/41">MDN</a> che trattano in dettaglio questi argomenti.</p>
<p>Per qualunque problema con il nuovo aggiornamento o qualsiasi altro di natura generale con Firefox venite a trovarci sul <a href="http://forum.mozillaitalia.org">forum</a>, faremo del nostro meglio per aiutarvi a risolverlo.</p>
</div>
</body>
</html>
