<p><img src="https://www.mozillaitalia.org/home/wp-content/uploads/2015/07/966px-Mozilla_Firefox_logo_2013.svg_-283x300.png" alt="Logo Mozilla Firefox" width="283" height="300" class="alignright size-medium wp-image-1748"/> È disponibile la versione 47.0 di Firefox. Da martedì 7 giugno è iniziata la distribuzione degli aggiornamenti automatici, se <strong>Firefox</strong> non si è ancora aggiornato potete farlo manualmente seguendo le istruzioni riportate nell’articolo <a href="http://mzl.la/152VFwM">“Aggiornamento di Firefox”</a>.</p>
<p>Prosegue l’integrazione delle specifiche <em>HTML5</em> per la riproduzione dei contenuti protetti da DRM che consentirà l’abbandono progressivo di tecnologie insicure come <em>Adobe Flash</em> e <em>Silverlight</em>. Continua anche l’integrazione della tecnologia <strong>Electrolysys</strong> (E10S) che consentirà di caricare ogni scheda in un processo separato di Firefox.</p>
<p>Di seguito alcune delle novità principali di questa versione, per un elenco completo fate riferimento alle <a href="https://www.mozilla.org/en-us/firefox/47.0/releasenotes/">note di versione</a> (in inglese).</p>
<ul>
<li>Su Windows e Mac OS X è stato implementato il supporto del modulo di decifrazione dei contenuti <strong>Widevine</strong>, il <abbr title="Content Decryption Manager">CDM</abbr> realizzato da Google con il quale è possibile riprodurre contenuti multimediali senza <em>Flash</em> o <em>Silverlight</em> su siti quali Amazon. Per ulteriori informazioni su questo argomento vi rimandiamo all’articolo “<a href="http://mzl.la/1fmOlYe">Visualizzare contenuti DRM con Firefox</a>” della KB Mozilla che spiega nei dettagli questa nuova tecnologia e come è possibile disattivarla.</li>
<li>Ora, nel caso il plugin di <em>Adobe Flash</em> non risulti installato, i video di YouTube inseriti in pagine web verranno riprodotti utilizzando la versione HTML5.</li>
<li>Per una maggiore sicurezza, spostandosi avanti o indietro nella cronologia, le pagine che utilizzano una connessione sicura non verranno più ricaricate.</li>
<li>Nelle macchine con hardware ad alte prestazioni è attivato di default il supporto del codec video di nuova generazione <a href="https://it.wikipedia.org/wiki/VP9">VP9</a>.</li>
<li>La preferenza <code>sessionstore.restore_on_demand</code> viene impostata con valore predefinito a <code>true</code>, anziché <code>false</code> come nelle versioni precedenti, per offrire migliori prestazioni con E10S. In pratica, quando Firefox viene riavviato aggiornerà il contenuto della sola scheda attiva, le altre schede della sessione verranno ricaricate solo quando verranno selezionate. Per ripristinare il vecchio comportamento e per ulteriori informazioni vi rimandiamo all’articolo “<a href="https://support.mozilla.org/it/kb/consentire-firefox-di-caricare-piu-schede">Consentire a Firefox di caricare più schede in secondo piano</a>”.</li>
<li>È stata rimossa la libreria FUEL (Firefox User Extension Library), ciò potrebbe comportare problemi di compatibilità con alcune estensioni che dovranno passare a Addons-SDK.</li>
<li>Implementati gli algoritmi crittografici <strong>ChaCha20</strong> e <strong>Poly1305</strong> come indicato nella <a href="https://tools.ietf.org/html/rfc7539">RFC 7539</a>.</li>
</ul>
<p>Come al solito molte novità riguardano il supporto di nuove caratteristiche HTML5 e gli strumenti per lo sviluppo web. Da segnalare che ora non è più disponibile lo strumento di visualizzazione del DOM in 3D, facilmente ripristinabile installando l’estensione <a href="https://addons.mozilla.org/it/firefox/addon/tilt/">Tilt 3D</a>, e che nella <em>modalità di visualizzazione flessibile</em> è possibile specificare <em>user agent</em> personalizzati.</p>
<p>Per scoprire tutte le novità rivolte agli sviluppatori, oltre che alle note di versione in lingua inglese, vi rimandiamo all’articolo di <a href="https://developer.mozilla.org/it/Firefox/Releases/47">MDN</a> che tratta l’argomento in dettaglio.</p>
<p>Un altro articolo incentrato sulle novità lato sviluppatori verrà pubblicato a breve anche su <code>hacks.mozilla.org</code>, consigliamo quindi agli interessati di controllare il feed o la <a href="https://hacks.mozilla.org">homepage del sito</a>.</p>
<h4>Firefox per iOS e Android</h4>
<p>Ricordiamo inoltre che Firefox è disponibile anche per <a href="https://www.mozilla.org/it/firefox/ios/">dispositivi iOS</a> e <a href="https://www.mozilla.org/it/firefox/android/">Android</a>.</p>
<p>Nella versione di Firefox per Android le pagine presenti in <em>Elenco lettura</em> saranno importate come segnalibri, verranno visualizzate delle notifiche per i siti visitati di rado e un pulsante <em>Agg. a schermata principale</em> in quelli visitati più spesso. Per le altre novità vi rimandiamo alle note di versione sulla pagina di Google Play.</p>
<figure>
<img src="https://upload.wikimedia.org/wikipedia/commons/thumb/f/fe/Ailurus_fulgens_RoterPanda_LesserPanda.jpg/800px-Ailurus_fulgens_RoterPanda_LesserPanda.jpg" alt="Panda rosso, fonte Wikipedia" width="500" height="610" /><figcaption>Panda rosso, fonte <a href="https://it.wikipedia.org/wiki/Ailurus_fulgens#/media/File:Ailurus_fulgens_RoterPanda_LesserPanda.jpg">Wikipedia</a></figcaption>
</figure>
<p>Per qualunque problema con il nuovo aggiornamento o qualsiasi altro di natura generale con Firefox venite a trovarci sul <a href="http://forum.mozillaitalia.org">forum</a>, faremo del nostro meglio per aiutarvi a risolverlo.</p>
