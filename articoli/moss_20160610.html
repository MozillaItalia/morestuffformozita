Contribuisci a rendere più sicuro l’Open Source con Mozilla

Nell’ultimo periodo gravi falle di sicurezza in progetti Open Source fondamentali, come Heartbleed e Shellshock, sono salite agli onori della cronaca, trasformando vulnerabilità di sicurezza normalmente riservate agli addetti del settore in titoli da prima pagina. Nonostante questi preoccupanti episodi, non si è riusciti a raggiungere una soluzione per il problema della sicurezza nel software Open Source, come <a href="https://blog.mozilla.org/netpolicy/2015/07/28/experts-develop-cybersecurity-recommendations/">confermato</a> da un comitato di 32 professionisti del settore nel 2015. Mozilla vuole cambiare questa situazione, a partire da oggi stesso, con la creazione di un fondo denominato <em>Secure Open Source</em> (“SOS”).

Il software Open Source è utilizzato da milioni di aziende, migliaia di scuole ed enti governativi per servizi e applicazioni di importanza critica. Da Google a Microsoft, fino alle Nazioni Unite, l’Open Source costituisce una parte fondamentale del software che fa funzionare il mondo intero.

Il fondo SOS rientra nel <a href="https://wiki.mozilla.org/MOSS">programma Mozilla Open Source Support</a> (“MOSS”) e, come fondo iniziale, sono stati allocati 500.000 $. Speriamo che questo rappresenti solo l’inizio e invitiamo aziende e finanziatori a unirsi a Mozilla e contribuire alla sicurezza dell’ecosistema Open Source. Sei sei uno sviluppatore puoi <a href="https://docs.google.com/forms/d/1f0xSg9XM8v7YGdZ_FzeE67ggckbAsg6sH1mpQ4buTQE/viewform">chiedere supporto</a> nell’ambito del programma, se vuoi diventare un finanziatore puoi <a href="mailto:sosfund@mozilla.com">contattarci a questo indirizzo</a>.

Per ulteriori informazioni riguardo al fondo SOS visita: https://blog.mozilla.org/blog/2016/06/09/help-make-open-source-secure/
