<p><img src="http://www.mozillaitalia.org/home/wp-content/uploads/2015/07/966px-Mozilla_Firefox_logo_2013.svg_-283x300.png" alt="Logo Mozilla Firefox" width="283" height="300" class="alignright size-medium wp-image-1748" />

È disponibile la versione 43.0 di Firefox.
Da mercoledì 15 dicembre è iniziata la distribuzione degli aggiornamenti automatici, Se **Firefox** non si è ancora aggiornato potete farlo manualmente seguendo le istruzioni riportate in [questo articolo della KB Mozilla][update].

Sarà questa l’ultima versione del 2015 di Firefox, iniziato con il rilascio della versione 35.0 il 13 gennaio.
Di seguito alcune delle novità principali di questa versione, per un elenco completo fate riferimento alle [note di versione][nv] in inglese.

Rispetto alla versione precedente, ci sono meno novità per quanto riguarda i comuni utenti, molte invece le novità per gli sviluppatori.

-   Ora è possibile visualizzare i suggerimenti di ricerca nella barra degli indirizzi, aka **awesome bar**.
    È possibile attivare o disattivare questa funzione dal pannello **Ricerca** delle opzioni di Firefox.
-   Ora è possibile specificare una lista aggiuntiva di elementi bloccabili alla protezione antitracciamento.
    Per ulteriori informazioni sulla **protezione antitracciamento** fate riferimento a [questo articolo][pa] del sito di supporto di Firefox.
-   Migliorata la riproduzione e le API per la gestione dei flussi video **m4v**.
-   Ora è possibile utilizzare schermi multipli per i flussi [WebRTC][webrtc], il protocollo per le chat video utilizzato da **Firefox Hello**.
    Non avete mai utilizzato *Firefox Hello*?
    Beh, allora questo è il momento giusto per iniziare una conversazione con gli amici! :-)
    Per ulteriori informazioni potete fare riferimento a [questo articolo](hello) della Knowledge Base di Firefox, SUMo per gli amici.
-   Nei sistemi Microsoft successivi a Windows 8, selezionando un campo di input apparirà automaticamente la *tastiera su schermo* di sistema.
-   Nei sistemi Linux invece è stato implementato il supporto delle librerie grafiche **GTK3**.

Come al solito molte novità riguardano il supporto a nuove caratteristiche di HTML5 e gli strumenti di sviluppo web.
Fra le altre cose ora è possibile specificare una risoluzione per gli screenshot catturati utilizzando il relativo comando dell’interfaccia da riga di comando (**CLI**).
Questa funzione, che può tornare utile anche ai “non sviluppatori”, consente di catturare uno screenshot della pagina e di salvarla come file o di caricarla sul sito [imgur.com][4] semplicemente premendo **Shift+F2** e digitando `screenshot nomefile` o `screenshot imgur`. Per ulteriori informazioni su tutte le opzioni disponibili è sufficiente digitare `help screenshot`.

Per le altre novità riguardanti gli sviluppatori, oltre che alle note di versione in lingua inglese, vi rimandiamo agli articoli di [Moz Hacks][5] e [MDN][6] che trattano in dettaglio questi argomenti.

![Masala, la lady panda rosso scappata dallo zoo di Eureka (California][7]

Per qualunque problema con il nuovo aggiornamento o qualsiasi altro di natura generale con Firefox venite a trovarci sul [forum][8], faremo del nostro meglio per aiutarvi a risolverlo.

Un augurio di buone feste a tutti.

[update]: http://mzl.la/152VFwM
[nv]: https://www.mozilla.org/en-US/firefox/43.0/releasenotes/
[4]: http://imgur.com
[5]: https://hacks.mozilla.org/2015/12/trainspotting-firefox-43/
[6]: https://developer.mozilla.org/it/Firefox/Releases/43
[7]: http://sfist.com/attachments/sfist_caleb/12246632_10153110753406587_2936131659007473818_n.jpg
[8]: http://forum.mozillaitalia.org
[hello]: http://mzl.la/1BsPeoV
[webrtc]: https://it.wikipedia.org/wiki/WebRTC
[pa]: http://mzl.la/1FJnEt1