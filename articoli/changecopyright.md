La legge europea sul diritto d’autore o copyright è da tempo sotto l’occhio del ciclone a causa dei suoi molti controsensi e parti mancanti.

Prima di parlarne però è bene ricordare la differenza tra la licenza copyright e copyleft in modo da capire meglio il problema e le sue conseguenze nella vita di tutti i nostri giorni.

Con copyright ci si riferisce alla versione americana o per essere più precisi nella versione non italiana. Con versione italiana ci riferiamo al sottostare della legge sul diritto d’autore, in Italia visto che si tratta del nostro caso.

Lo scopo della legge sul diritto d’autore è di tutelare la proprietà e i derivati sull’attività intellettuale tramite il riconoscimenti di diversi diritti e tutele con la remunerazione per un certo periodo di tempo.

La licenza copyleft significa l’opposto. Nato nel mondo informatico per l’open source, permette la distribuzione e modifica sotto certe condizioni senza il riconoscimento di una remunerazione.
La più semplice e diffusa delle condizioni è il menzionare l’autore dell’opera originale e il rilascio della nuova opera sotto la licenza dell'opera originale in modo che il progetto possa continuare a vivere secondo lo stesso spirito.

Dopo questa premessa abbiamo un'idea chiara di che cosa significa proteggere i diritti su un'opera, ma che cosa implica nella vita di tutti i giorni come cittadini europei?

https://www.youtube.com/watch?v=Obv6M_c8XVs

Implica che la legge dell’Unione Europea attuale sul copyright è del 2001 e quindi non prevedeva l’Internet e i social network di oggi.

Quindi oggi è molto facile cadere nell’infrazione senza rendersene conto e per diversi motivi a seconda del tipo di opera.

Incominciamo con la libertà di panorama che dal nome può sembrare un inno musicale ma che in realtà è qualcosa di molto diverso.

I palazzi, così come altri elementi architettonici, essendo opere dell’ingegno sono sotto copyright e quindi ricadono sotto la tutela che ne impedisce la loro riproduzione ad esempio con fotografie. Sì, non sto scherzando non potete fare una foto ai palazzi e condividerla sui social network perché è pirateria. Essendo la fotografia una copia, è come quando si copia un film e lo si fa girare sulla Rete. 

La [libertà di panorama](https://it.wikipedia.org/wiki/Libert%C3%A0_di_panorama) significa libertà nel fare foto, condividerle e rielaborarle senza gli oneri di riproduzione, solo perché abbiamo fatto un *selfie* davanti al Colosseo.
Nel caso del Colosseo, esso non è sotto copyright e quindi siamo al sicuro ma non è lo stesso per l’impianto di illuminazione della Torre Effeil.
L’autore della Torre Effeil è deceduto da oltre settant’anni e il copyright è scaduto, quindi possiamo scattare le foto e pubblicarle su Internet ma non quando scende la notte ed è tutto più romantico. Perché le luci sono sotto copyright!

![](https://upload.wikimedia.org/wikipedia/commons/thumb/3/37/No-LdP.svg/500px-No-LdP.svg.png)

Da questa immagine abbiamo qualche dettaglio in più ovvero che le opere artistiche, come monumenti o palazzi, dal 1946 in poi sono sotto tutela. Quindi molti dei palazzi d'anteguerra o le ricostruzioni rientrano in questa categoria.

Anche un'opera d’arte come il classico dipinto del paesaggio, essendo un'opera derivata, ricade sotto la legge e quindi non si possono nemmeno effettuare riproduzioni.

Dire limitativa è poco, ma abbiamo appena cominciato a vedere la punta dell’iceberg della situazione.

Per questo motivo Wikimedia Italia [lo scorso anno](https://it.wikipedia.org/wiki/Aiuto:Copyright_immagini/Libert%C3%A0_di_panorama) ha avviato una campagna per la Libertá di Panorama dopo aver ricevuto una [diffida](https://it.wikipedia.org/wiki/Utente:Alcuni_Wikipediani/Lettera_aperta_sulle_leggi_sul_copyright) da parte degli Uffizi di Firenze per l’uso di fotografie del loro materiale.
Lo scorso anno quindi Wikipedia a [livello globale](https://meta.wikimedia.org/wiki/Libert%C3%A0_di_Panorama_in_Europa_nel_2015) ha realizzato una campagna per sensibilizzare riguardo i problemi di [copyright che l’Enciclopedia Libera](https://it.wikipedia.org/wiki/Wikipedia:Copyright_immagini) incontra ogni giorno nella sua opera di divulgazione.
Non dimentichiamo la loro [interrogazione parlamentare che hanno fatto nel 2008](https://it.wikisource.org/wiki/Interrogazione_parlamentare_-_Diritto_al_panorama) ma nemmeno la campagna [Wiki Love Monuments](http://wikilovesmonuments.wikimedia.it/) che serve a identificare elementi con problemi di copyright oltre che a raccogliere fantastiche fotografie.

Passando invece alla grafica, potremmo parlare dei meme.
Queste immagini, che oramai sono il tormentone di Internet, spesso contengono un fotogramma di un film o di una serie tv che è sotto copyright. Quindi modificarle aggiungendo un testo e condividerle per la rete è infrangere la legge.

https://www.youtube.com/watch?v=OG10a1F9gU0

Con questi esempi sicuramente ognuna delle persone che sta "twittando" in questo momento o condividendo una foto su Facebook è un criminale per la legge europea e italiana.

Urge allora una riforma per il copyright in modo che tutti noi possiamo essere a norma.

Mozilla ha avviato una campagna di sensibilizzazione per raccogliere persone interessate  riguardo la situazione e richiede solamente il compilare un form https://www.changecopyright.org/.

Perché Mozilla ha realizzato questa campagna?
Ecco il video!
https://www.youtube.com/watch?v=QjICgr3sz4Y

Per chi vuole approfondire l’argomento stiamo organizzando in Italia, in qualità di community Mozilla Italia, diversi eventi di sensibilizzazione sull’argomento anche nei Linux Day.

Materiale in inglese di approfondimento europeo:
* http://copyrightexceptions.eu/#Art.%205.1 - Le eccezioni della legge sul copyright nei vari paesi europei.
* http://copy-me.org/ - Sito di informazioni
* https://www.youtube.com/watch?v=NGLcGVMAPxc - Altra analisi sulla legge europea
* http://copywrongs.eu/it/ 
* http://www.fixcopyright.eu/ 

Materiale realizzato da Mozilla:
* http://changecopyright.org/ La campagna

Video promozionali di Mozilla:
* https://www.youtube.com/watch?v=QjICgr3sz4Y 
* * https://www.youtube.com/watch?v=OG10a1F9gU0 
* https://www.youtube.com/watch?v=Obv6M_c8XVs 
* https://postcrimes.org/#!/ Campagna interattiva di Mozilla

La situazione di Wikipedia Italia:
* https://it.wikipedia.org/wiki/Utente:Alcuni_Wikipediani/Lettera_aperta_sulle_leggi_sul_copyright 
* https://it.wikipedia.org/wiki/Aiuto:Copyright_immagini/Libert%C3%A0_di_panorama 
* https://meta.wikimedia.org/wiki/Libert%C3%A0_di_Panorama_in_Europa_nel_2015 
* http://wikilovesmonuments.wikimedia.it/ 
* https://it.wikipedia.org/wiki/Wikipedia:Copyright_immagini 
* https://it.wikisource.org/wiki/Interrogazione_parlamentare_-_Diritto_al_panorama 

Situazione europea:
* http://www.techeconomy.it/2016/09/14/google-tax-sul-diritto-dautore-giusto-approccio - News Snippet l’eccezione tedesca e spagnola
* http://www.apogeonline.com/webzine/2016/09/23/il-copyright-europeo-1-1 
