La legge europea sul diritto d’autore, o copyright, è da tempo nell’occhio del ciclone per i suoi numerosi controsensi e le sue mancanze.

Prima di parlarne è bene ricordare la differenza tra la licenza copyright e copyleft, in modo da capire meglio il problema e le sue conseguenze nella vita di tutti i giorni.

Lo scopo della legge sul diritto d’autore in Italia è di tutelare la proprietà e i derivati dell’attività intellettuale tramite il riconoscimento di diversi diritti e garanzie, inclusa la remunerazione per un certo periodo di tempo.

La licenza copyleft comporta l’opposto. Nata nel mondo informatico con il movimento open source, permette la distribuzione e modifica sotto certe condizioni senza il riconoscimento di una remunerazione.
La più semplice e diffusa delle condizioni è la menzione dell’autore dell’opera originale e la distribuzione della nuova opera sotto la licenza dell’opera originale in modo, che il progetto possa continuare a vivere secondo lo stesso spirito.

Dopo questa premessa abbiamo un’idea chiara di che cosa significhi proteggere i diritti di un’opera, ma che cosa comporta nella vita di tutti i giorni dei cittadini europei?

https://www.youtube.com/watch?v=Obv6M_c8XVs

La legge attuale dell’Unione Europea in materia di copyright risale al 2001, e naturalmente non prevedeva l’Internet e i social network di oggi. Di conseguenza è molto facile infrangere questa legge senza rendersene conto.

Consideriamo per esempio la libertà di panorama: i palazzi, così come altri elementi architettonici, essendo opere dell’ingegno sono protette da copyright e ne è vietata la riproduzione, ad esempio attraverso fotografie. Non è uno scherzo: non è possibile fare una foto ai palazzi e condividerla sui social network perché rappresenta un illecito. Essendo la fotografia una copia, l’operazione è equivalente alla copia di un film e alla sua distribuzione attraverso la rete. 

La [libertà di panorama](https://it.wikipedia.org/wiki/Libert%C3%A0_di_panorama) significa libertà nel fare foto, condividerle e rielaborarle senza gli oneri di riproduzione, solo perché abbiamo fatto un *selfie* davanti al Colosseo.
Nel caso del Colosseo, non è protetto da copyright e quindi non ci sono rischi, ma non è lo stesso per l’impianto di illuminazione della Torre Effeil. L’autore della Torre Effeil è deceduto da oltre settant’anni e il copyright è scaduto, quindi possiamo scattare le foto e pubblicarle su Internet, ma non quando scende la notte ed è tutto più romantico. Perché le luci sono protette da copyright!

![](https://upload.wikimedia.org/wikipedia/commons/thumb/3/37/No-LdP.svg/500px-No-LdP.svg.png)

Da questa immagine si ricavano ulteriori dettagli: le opere artistiche, come monumenti o palazzi, realizzate dal 1946 in poi sono sotto tutela. Quindi molti dei palazzi d’anteguerra o le ricostruzioni rientrano in questa categoria.

Anche un’opera d’arte come il classico dipinto del paesaggio, essendo un’opera derivata, ricade sotto questa casistica e quindi non si possono nemmeno effettuare riproduzioni.

Definire questa legge limitante è riduttivo, ma questa è soltanto la punta dell’iceberg.

Per questo motivo Wikimedia Italia [lo scorso anno](https://it.wikipedia.org/wiki/Aiuto:Copyright_immagini/Libert%C3%A0_di_panorama) ha avviato una campagna per la Libertá di Panorama dopo aver ricevuto una [diffida](https://it.wikipedia.org/wiki/Utente:Alcuni_Wikipediani/Lettera_aperta_sulle_leggi_sul_copyright) da parte degli Uffizi di Firenze per l’uso di fotografie delle opere ospitate presso il museo.
Lo scorso anno quindi Wikipedia a [livello globale](https://meta.wikimedia.org/wiki/Libert%C3%A0_di_Panorama_in_Europa_nel_2015) ha realizzato una campagna per sensibilizzare riguardo i problemi di [copyright che l’Enciclopedia Libera](https://it.wikipedia.org/wiki/Wikipedia:Copyright_immagini) incontra ogni giorno nella sua opera di divulgazione.
Non dimentichiamo la loro [interrogazione parlamentare del 2008](https://it.wikisource.org/wiki/Interrogazione_parlamentare_-_Diritto_al_panorama) ma nemmeno la campagna [Wiki Love Monuments](http://wikilovesmonuments.wikimedia.it/), un’operazione che serve a identificare elementi con problemi di copyright oltre che a raccogliere fantastiche fotografie.

Passando invece alla grafica, consideriamo ad esempio i meme. Queste immagini, oramai un tormentone di Internet, spesso contengono un fotogramma di un film o di una serie TV protetti da copyright. Modificarle aggiungendo un testo e condividerle in rete significa infrangere la legge.

https://www.youtube.com/watch?v=OG10a1F9gU0

Praticamente ciascuna delle persone che sta "twittando" in questo momento o condividendo una foto su Facebook rappresenta un criminale per la legge europea e italiana.

È urgente avviare una riforma della legge sul copyright in modo da garantire la libertà degli utenti su Internet. Mozilla ha iniziato una campagna di sensibilizzazione per raccogliere le persone interessate a questo argomento; per partecipare è sufficiente compilare un modulo online su https://www.changecopyright.org/.

Perché Mozilla ha realizzato questa campagna? Guarda il video per scoprirlo
https://www.youtube.com/watch?v=QjICgr3sz4Y

Per chi volesse approfondire l’argomento, la community Mozilla Italia sta organizzando diversi eventi di sensibilizzazione, anche all’interno dei Linux Day.

È disponibile del materiale (in inglese) per approfondire:
* http://copyrightexceptions.eu/#Art.%205.1 - Le eccezioni della legge sul copyright nei vari paesi europei.
* http://copy-me.org/ - Sito di informazioni
* https://www.youtube.com/watch?v=NGLcGVMAPxc - Un’ulteriore analisi sulla legge europea
* http://copywrongs.eu/it/ 
* http://www.fixcopyright.eu/ 

Materiale realizzato da Mozilla:
* http://changecopyright.org/ La campagna

Video promozionali di Mozilla:
* https://www.youtube.com/watch?v=QjICgr3sz4Y 
* https://www.youtube.com/watch?v=OG10a1F9gU0 
* https://www.youtube.com/watch?v=Obv6M_c8XVs 
* https://postcrimes.org/#!/ Campagna interattiva di Mozilla

La situazione di Wikipedia Italia:
* https://it.wikipedia.org/wiki/Utente:Alcuni_Wikipediani/Lettera_aperta_sulle_leggi_sul_copyright 
* https://it.wikipedia.org/wiki/Aiuto:Copyright_immagini/Libert%C3%A0_di_panorama 
* https://meta.wikimedia.org/wiki/Libert%C3%A0_di_Panorama_in_Europa_nel_2015 
* http://wikilovesmonuments.wikimedia.it/ 
* https://it.wikipedia.org/wiki/Wikipedia:Copyright_immagini 
* https://it.wikisource.org/wiki/Interrogazione_parlamentare_-_Diritto_al_panorama 

Situazione europea:
* http://www.techeconomy.it/2016/09/14/google-tax-sul-diritto-dautore-giusto-approccio - News Snippet l’eccezione tedesca e spagnola
* http://www.apogeonline.com/webzine/2016/09/23/il-copyright-europeo-1-1 
